<?xml version="1.0" encoding="utf-8"?>
<html xmlns="http://www.w3.org/1999/xhtml">
<head>
    <title>Sveto Pismo - Biblija</title>
    <meta http-equiv="Content-Type" content="text/html; charset=utf-8"/>
    <link href="../Styles/stylesheet.css" rel="stylesheet" type="text/css"/>
    <link href="../Styles/page_styles.css" rel="stylesheet" type="text/css"/>
</head>

<body>
    <h1 epub:type="part">ТРЕТА КНИГА МАКАВЕЈСКА</h1>
    <h3>Вовед</h3>
    <div class="voved">
        <p class="voved_tekst">Книгата го носи називот "Макавејска", иако нејзината содржина не е поврзана со Макавеите, како што тоа е случајот со претходните две книги Макавејска. Името го добила најверојатно затоа што во старите кодекси на грчкиот превод Септуагинта се наоѓала веднаш по I и II книга Макавејска.</p>
        <p class="voved_tekst">Содржина: Елинскиот цар на Египетското царство Птоломеј IV Филопатор(221-204 пр.Хр.), по победната над Селевкискиот цар Антиох III Велики (238-287 пр.Хр.) кај местото Рафија (217), обиколувајќи ги градовите во Палестина дошол во Ерусалим и, покрај протестот на народот и на првосвештеникот Симон, сакал да влезе во самата Светиња на Божјиот храм, но во тој негов обид на чудесен начин бил спречен од Бога. После тоа понижување, царот одлучил да им се освети на Евреите во Александрија и во Египет; тој им наредил да принесат жртви на идолите, а тие кои одбијат да го сторат тоа, да бидат приведат и запишани,  се со цел да се истребат Евреите и нивната вера. Бог промислително ги избавил Евреите од предвиденото уништување, а потоа и самиот цар Птоломеј се покајал и станал нивен заштитник.</p>
        <p class="voved_tekst">Во III книга Макавејска се истакнува библиската вера на Евреите како Избран народ и неговата верност спрема Бога, Храмот и Законот. Во своите молитви се обраќа директно на Бога, кој, како и порано во библиската историја, директно интервенира како спасител на Својот народ.</p>
    </div>
    <p class="glava">
        <h4 class="podnaslov">Филопатор, победникот на Антиох, го посетува Ерусалим</h4>
        <span class="stih">
            <span class="glava_broj" id="g1">1</span>
            <span class="stih_tekst">Филопатор, кога разбра од оние што беа дошле кај него дека Антиох презел некои места кои беа под негова власт, им даде заповед на сите свои војски, пешаци и коњаници, па откако ја зеде со себе својата сестра Арсиноја, појде дури до пределите покрај Рафија каде што беа улогорени војските на Антиох.</span>
        </span>
        <span class="stih">
            <sup class="stih_broj" id="g1s2">2</sup>
            <span class="stih_tekst">Тогаш некојси Теодот, откако одлучи да изврши една своја замисла, ги зеде со себе најдобро вооружените луѓе, кои му ги беше доверил Птоломеј, и ноќе влезе во шаторот на Птоломеј, за да го убие насамо и на тој начин да ја заврши војната,</span>
        </span>
        <span class="stih">
            <sup class="stih_broj" id="g1s3">3</sup>
            <span class="stih_tekst">но него го излага Доситеј, Дримиловиот син, Јудеец по раѓање, кој го беше изневерил Законот и отпосле се отуѓил од верата на татковците, тој остави во шаторот еден обичен човек, кому му се падна да ја прими смртта определена за Птоломеј.</span>
        </span>
        <span class="stih">
            <sup class="stih_broj" id="g1s4">4</sup>
            <span class="stih_tekst">А кога започна жестоката битка и Антиох победуваше, тогаш Арсиноја, со распуштени коси, плачејќи и со солзи, одеше по војската, убедувајќи ги борците да се борат похрабро за себе, за своите деца и жени, ветувајќи им дека, ако победат, на секого ќе му даде по две мини злато.</span>
        </span>
        <span class="stih">
            <sup class="stih_broj" id="g1s5">5</sup>
            <span class="stih_tekst">Па се случи непријателите да бидат победени во битката гради в гради и многумина од нив беа заробени.</span>
        </span>
        <span class="stih">
            <sup class="stih_broj" id="g1s6">6</sup>
            <span class="stih_tekst">Откако ја постигна својата цел, Филопатор намисли да помине низ блиските градови и да ги освои.</span>
        </span>
        <span class="stih">
            <sup class="stih_broj" id="g1s7">7</sup>
            <span class="stih_tekst">Кога го направи и тоа, и им даде на паганските светилишта подароци, тој ги воодушеви своите поданици со својата храброст.</span>
        </span>
        <span class="stih">
            <sup class="stih_broj" id="g1s8">8</sup>
            <span class="stih_tekst">А потоа, кога Јудејците ги испратија пратениците од советот и од народните старешини кај него за да го поздрават, да му предадат дарови, да ја искажат својата радост за победата, тој изјави желба да ги посети што е можно поскоро.</span>
        </span>
        <span class="stih">
            <sup class="stih_broj" id="g1s9">9</sup>
            <span class="stih_tekst">Кога пристигна во Ерусалим, тој Му принесе жртва на Великиот Бог, Му благодари и направи сѐ друго што прилегаше за едно свето место.</span>
        </span>
        <span class="stih">
            <sup class="stih_broj" id="g1s10">10</sup>
            <span class="stih_tekst">Тој се восхити од величествената убавина на храмот и од неговата украсеност и посака да влезе во самото светилиште, во Светињата над светињите.</span>
        </span>
        <span class="stih">
            <sup class="stih_broj" id="g1s11">11</sup>
            <span class="stih_tekst">Му рекоа дека тоа не е можно, зашто и на луѓето од нивниот народ не им е дозволено да влегуваат таму, па дури и на свештениците и дека само првосвештеникот, кој е над сите, има право да влегува таму, и тоа само еднаш во годината; но тој никако не сакаше да ги послуша.</span>
        </span>
        <span class="stih">
            <sup class="stih_broj" id="g1s12">12</sup>
            <span class="stih_tekst">Му го прочитаа Законот, но и тогаш не се откажа од својата намера и настојуваше да влезе, велејќи дека тој треба да влезе; ако се тие лишени од таа чест, тој не е.</span>
        </span>
        <span class="stih">
            <sup class="stih_broj" id="g1s13">13</sup>
            <span class="stih_tekst">Тогаш ги праша зошто, кога влегол во храмот, никој од присутните не му забранил да го направи тоа.</span>
        </span>
        <span class="stih">
            <sup class="stih_broj" id="g1s14">14</sup>
            <span class="stih_tekst">А кога еден човек непромислено му одговори дека не постапиле добро, тој тогаш им рече:</span>
        </span>
        <span class="stih">
            <sup class="stih_broj" id="g1s15">15</sup>
            <span class="stih_tekst">„Штом ова е можно поради една или друга причина, јас ќе влезам сам, без оглед на тоа дали се согласувате или не се согласувате.”</span>
        </span>
        <span class="stih">
            <sup class="stih_broj" id="g1s16">16</sup>
            <span class="stih_tekst">Тогаш свештениците, облечени во свештеничките одежди, паднаа ничкум и Му се молеа на Великиот Бог да им помогне во неволјата и да го задржи оној кој сака да го направи тоа; храмот се исполни со пискот и солзи,</span>
        </span>
        <span class="stih">
            <sup class="stih_broj" id="g1s17">17</sup>
            <span class="stih_tekst">а оние што беа во градот се насобраа збркани, помислувајќи дека станало нешто необично.</span>
        </span>
        <span class="stih">
            <sup class="stih_broj" id="g1s18">18</sup>
            <span class="stih_tekst">И девојките, кои беа затворени во своите соби, излегоа, заедно со своите мајки, главите си ги посипуваа со пепел и прав и ги исполнуваа улиците со плач и лелек.</span>
        </span>
        <span class="stih">
            <sup class="stih_broj" id="g1s19">19</sup>
            <span class="stih_tekst">А други, со сиот накит, ги оставаа одаите за брачно среќавање и заборавајќи на пристојноста, без ред трчаа по градот.</span>
        </span>
        <span class="stih">
            <sup class="stih_broj" id="g1s20">20</sup>
            <span class="stih_tekst">Мајки и доилки, оставајќи ги своите новороденчиња, едни – дома, а други – по улиците, со брзање се собираа во светилиштето.</span>
        </span>
        <span class="stih">
            <sup class="stih_broj" id="g1s21">21</sup>
            <span class="stih_tekst">Така разновидна беше молитвата на насобраниот народ поради обидот на царот за осквернување на светињата.</span>
        </span>
        <span class="stih">
            <sup class="stih_broj" id="g1s22">22</sup>
            <span class="stih_tekst">Некои од жителите на градот се осмелија да не му дозволат да ја исполни својата намера на оној, кој сакаше со сила да го направи тоа.</span>
        </span>
        <span class="stih">
            <sup class="stih_broj" id="g1s23">23</sup>
            <span class="stih_tekst">Тие почнаа да викаат дека треба да грабнат оружје и храбро да умрат за законот на татковците, така што таму направија големо безредие.</span>
        </span>
        <span class="stih">
            <sup class="stih_broj" id="g1s24">24</sup>
            <span class="stih_tekst">Но свештениците и народните старешини успеаја со мака да ги задржат, па така тие останаа во молитвена состојба. Народот, како и пред тоа, продолжуваше да се моли.</span>
        </span>
        <span class="stih">
            <sup class="stih_broj" id="g1s25">25</sup>
            <span class="stih_tekst">Дури и старешините, кои беа заедно со царот, многупати се обидоа да го оттргнат од неговата дрска намера,</span>
        </span>
        <span class="stih">
            <sup class="stih_broj" id="g1s26">26</sup>
            <span class="stih_tekst">но тој, обземен од својата дрскост, ги одби сите, и веќе направи неколку чекори за да го изврши она што го беше рекол пред тоа.</span>
        </span>
        <span class="stih">
            <sup class="stih_broj" id="g1s27">27</sup>
            <span class="stih_tekst">Кога го видоа тоа, и оние што беа со него почнаа да Го повикуваат Седржителот – да им помогне во неволјата и да не ја допушти таа незаконска и дрска постапка.</span>
        </span>
        <span class="stih">
            <sup class="stih_broj" id="g1s28">28</sup>
            <span class="stih_tekst">Од силниот и тажен писок на насобраниот народ се крена шум што не може да се искаже;</span>
        </span>
        <span class="stih">
            <sup class="stih_broj" id="g1s29">29</sup>
            <span class="stih_tekst">се чинеше дека не само луѓето, туку и ѕидовите и основите на храмот одекнуваа, бидејќи сите ја претпочитаа смртта, наместо осквернувањето на храмот.</span>
        </span>
    </p>
    <p class="glava">
        <h4 class="podnaslov">Молитва на првосвештеникот Симон</h4>
        <span class="stih">
            <span class="glava_broj" id="g2">2</span>
            <span class="stih_tekst">Првосвештеникот Симон, свиткувајќи ги колената пред светилиштето, ги подигаше рацете и се молеше вака:</span>
        </span>
        <span class="stih">
            <sup class="stih_broj" id="g2s2">2</sup>
            <span class="stih_tekst">„Господи, Господи, Царе на небесата и Господаре на секое создание! Ти си свет меѓу светиите, Сесилен и Седржител! Погледни милостиво на нас, кои сме измачувани од овој безбожник и незнабожец, исполнет со горда дрскост и сила.</span>
        </span>
        <span class="stih">
            <sup class="stih_broj" id="g2s3">3</sup>
            <span class="stih_tekst">Зашто Ти, Кој си создал сѐ и Кој управуваш со сѐ, Ти си справедлив Господар: Ти им судиш на оние што дејствуваат горделиво и дрско.</span>
        </span>
        <span class="stih">
            <sup class="stih_broj" id="g2s4">4</sup>
            <span class="stih_tekst">Ти некогаш ги погуби оние што вршеа беззаконие; меѓу нив имаше и јунаци, кои се надеваа на својата сила и храброст; ним им испрати преголеми води.</span>
        </span>
        <span class="stih">
            <sup class="stih_broj" id="g2s5">5</sup>
            <span class="stih_tekst">Ти ги изгоре содомците со оган и со сулфур, нив, кои живееја горделиво и беа прочуени со своите порочни дела, покажувајќи им ги како пример на потомците.</span>
        </span>
        <span class="stih">
            <sup class="stih_broj" id="g2s6">6</sup>
            <span class="stih_tekst">Ти го казни дрскиот фараон со многу тешки казни, зашто го беше поробил Израил, твојот свет народ; Ти му ја објави Твојата власт и му ја покажа Твојата сила,</span>
        </span>
        <span class="stih">
            <sup class="stih_broj" id="g2s7">7</sup>
            <span class="stih_tekst">и кога тој потрча по народот, Ти го потопи во морските длабочини, него, неговите бојни коли и неговиот народ; и на оние што се надеваа во Тебе, Господарот на секое создание, Ти им помогна да преминат неповредени,</span>
        </span>
        <span class="stih">
            <sup class="stih_broj" id="g2s8">8</sup>
            <span class="stih_tekst">па кога ги видоа Твоите дела, делата на Твоите раце, Те прославија Тебе Седржителот.</span>
        </span>
        <span class="stih">
            <sup class="stih_broj" id="g2s9">9</sup>
            <span class="stih_tekst">Ти, Царе, Кој си ја создал оваа безгранична и неизмерлива земја, Ти го избра овој народ и го освети ова место за Твоја слава, Ти, Кој од ништо немаш потреба, го прослави со Твоето јавување и го направи да биде за слава на Твоето величествено и многупочитувано име.</span>
        </span>
        <span class="stih">
            <sup class="stih_broj" id="g2s10">10</sup>
            <span class="stih_tekst">Од љубов кон домот на Израил, Ти ни вети дека ако нѐ снајде некакво зло или ако бидеме од некого измачувани, па ако дојдеме на ова место и Ти се помолиме дека ќе ја чуеш нашата молитва.</span>
        </span>
        <span class="stih">
            <sup class="stih_broj" id="g2s11">11</sup>
            <span class="stih_tekst">Ти си верен и вистински, зашто многупати, кога нашите предци беа во неволја,</span>
        </span>
        <span class="stih">
            <sup class="stih_broj" id="g2s12">12</sup>
            <span class="stih_tekst">Ти им помагаше кога тие страдаа и ги избавуваше од големи опасности.</span>
        </span>
        <span class="stih">
            <sup class="stih_broj" id="g2s13">13</sup>
            <span class="stih_tekst">Ете и ние, Свети Царе, поради нашите многу големи гревови, страдаме, им се покоруваме на нашите непријатели и сме истоштени.</span>
        </span>
        <span class="stih">
            <sup class="stih_broj" id="g2s14">14</sup>
            <span class="stih_tekst">Во ваква наша положба овој безбожник се обидува да го оскверни ова свето место, кое му е посветено на славата на Твоето свето име.</span>
        </span>
        <span class="stih">
            <sup class="stih_broj" id="g2s15">15</sup>
            <span class="stih_tekst">Зашто, иако Твоето живеалиште, небото на небесата, е недостижно за нас луѓето,</span>
        </span>
        <span class="stih">
            <sup class="stih_broj" id="g2s16">16</sup>
            <span class="stih_tekst">сепак, Ти посака да му ја покажеш Твојата слава на Израил со тоа што му го освети ова место.</span>
        </span>
        <span class="stih">
            <sup class="stih_broj" id="g2s17">17</sup>
            <span class="stih_tekst">Не одмаздувај се на нас заради нивната нечистотија, не казнувај нѐ за осквернувањето за да не се фалат попусто безбожниците во своите мисли и да се величат во горделивоста на својот јазик велејќи:</span>
        </span>
        <span class="stih">
            <sup class="stih_broj" id="g2s18">18</sup>
            <span class="stih_tekst">‚Ние го понизивме домот на Светоста, како што се понизува и домот на нечистотијата.‘</span>
        </span>
        <span class="stih">
            <sup class="stih_broj" id="g2s19">19</sup>
            <span class="stih_tekst">Прости ни ги нашите гревови, прости ни ги нашите престапи и покажи ни ја Твојата милост во овој час;</span>
        </span>
        <span class="stih">
            <sup class="stih_broj" id="g2s20">20</sup>
            <span class="stih_tekst">скоро нека дојде Твојата милост на нас. Дај ни сила на нас паднатите за да можеме да Те прославуваме, дај ни нам, духовно паднатите и огорчени, во срцето мир.”</span>
        </span>
        <span class="stih">
            <sup class="stih_broj" id="g2s21">21</sup>
            <span class="stih_tekst">Тогаш Бог, Кој гледа сѐ, првиот татко на сите, кој ја ислуша понизната молитва, го удри оној што се разметнуваше насилно и дрско,</span>
        </span>
        <span class="stih">
            <sup class="stih_broj" id="g2s22">22</sup>
            <span class="stih_tekst">го залула де на една и де на друга страна, како ветрот што лула трска, го кутна така што лежејќи неподвижен на подот, со изнемоштени раце и нозе, не можеше ни гласот свој да го подигне, – него го достигна Божјиот суд.</span>
        </span>
        <span class="stih">
            <sup class="stih_broj" id="g2s23">23</sup>
            <span class="stih_tekst">Тогаш неговите луѓе и телохранители, откако ја видоа оваа ненадејна и тешка казна што го стигна, плашејќи се да не го остави животот, бргу го извлечкаа надвор, поразени и самите тие од необичниот страв.</span>
        </span>
        <span class="stih">
            <sup class="stih_broj" id="g2s24">24</sup>
            <span class="stih_tekst">По извесно време, откако закрепна од претрпената казна, тој сепак не се покаја, туку си отиде со свирепи закани.</span>
        </span>
        <span class="stih">
            <sup class="stih_broj" id="g2s25">25</sup>
            <span class="stih_tekst">Откако се врати во Египет, почна да ги намножува своите злодела, заедно со своите пријатели на гозбите, заборавајќи секаква правда,</span>
        </span>
        <span class="stih">
            <sup class="stih_broj" id="g2s26">26</sup>
            <span class="stih_tekst">и не се наситуваше на своите безбројни срамни дела, туку и натаму ги вршеше со толкава дрскост, така што, многумина од неговите пријатели, следејќи го неговиот пример, и тие го правеа истото за да му угодат.</span>
        </span>
        <span class="stih">
            <sup class="stih_broj" id="g2s27">27</sup>
            <span class="stih_tekst">Најпосле одлучи јавно да го посрами јудејскиот народ, па стави столб врз кулата на својот дворец, а до столбот постави идол со овој натпис:</span>
        </span>
        <span class="stih">
            <sup class="stih_broj" id="g2s28">28</sup>
            <span class="stih_tekst">„Кој не принесува жртви, тој не треба да влегува во своите свети места; а сите Евреи да бидат запишани во пописот како прост народ и да бидат запишани како робови, а оние што се противат, да бидат насила доведувани и убивани.</span>
        </span>
        <span class="stih">
            <sup class="stih_broj" id="g2s29">29</sup>
            <span class="stih_tekst">И запишаните за пописот да бидат обележени – на телото да им биде жигосан знакот на Дионисиј, а потоа во таква состојба да ги упатат со ограничени права.”</span>
        </span>
        <span class="stih">
            <sup class="stih_broj" id="g2s30">30</sup>
            <span class="stih_tekst">Но, за да не го замразат сите, тој во натписот го додаде и ова: „Ако некој од нив посака да живее според овдешните обреди, ним да им се дадат подеднакви права како на александриските граѓани.”</span>
        </span>
        <span class="stih">
            <sup class="stih_broj" id="g2s32">32</sup>
            <span class="stih_tekst">Но поголемиот дел од нив се зацврстија со мажествен дух и не се откажаа од побожноста; тие ги даваа своите пари за да го откупат својот живот и смело се обидуваа да го избегнат пописот,</span>
        </span>
        <span class="stih">
            <sup class="stih_broj" id="g2s31">31</sup>
            <span class="stih_tekst">Затоа, некои, поради граѓанските права, ја презреа побожноста на татковците и брзо се предадоа за да можат, општејќи со царот, да бидат удостоени со секаква голема слава.</span>
        </span>
        <span class="stih">
            <sup class="stih_broj" id="g2s33">33</sup>
            <span class="stih_tekst">имајќи надеж дека ќе добијат помош, и се гнасеа од оние што се одделија од нив, сметајќи ги за непријатели на својот народ и одбегнуваа со нив секаков допир и пријателски односи.</span>
        </span>
    </p>
    <p class="glava">
        <h4 class="podnaslov">Положбата на Јудејците во Египет станува уште пострашна</h4>
        <span class="stih">
            <span class="glava_broj" id="g3">3</span>
            <span class="stih_tekst">Кога слушна за сето тоа, овој безбожник побесне, па не само што се озлоби против Јудејците, кои живееја во Александрија, туку покажа страшно непријателство и против сите Јудејци, кои живееја во целата негова земја, и заповеда да ги соберат сите заедно и да ги предадат на најсвирепа смрт.</span>
        </span>
        <span class="stih">
            <sup class="stih_broj" id="g3s2">2</sup>
            <span class="stih_tekst">Додека се подготвуваше оваа работа, некои од едномислениците на ова злосторство, почнаа преку заговор да шират глас против јудејскиот народ дека тие не ги извршуваат своите законски задолженија.</span>
        </span>
        <span class="stih">
            <sup class="stih_broj" id="g3s3">3</sup>
            <span class="stih_tekst">А Јудејците пак, иако имаа добар однос и неизмерна оданост спрема царевите,</span>
        </span>
        <span class="stih">
            <sup class="stih_broj" id="g3s4">4</sup>
            <span class="stih_tekst">тие, сепак, Го почитуваа својот Бог и живееја според Неговиот Закон, па затоа се разликуваа од нив во однос на исхраната. Затоа некои сметаа дека се противници на царската власт;</span>
        </span>
        <span class="stih">
            <sup class="stih_broj" id="g3s5">5</sup>
            <span class="stih_tekst">но бидејќи го извршуваа она што е добро, тие наидуваа на разбирање кај сите други луѓе.</span>
        </span>
        <span class="stih">
            <sup class="stih_broj" id="g3s6">6</sup>
            <span class="stih_tekst">И покрај сето ова, другите народи не го ценеа доволно познатиот правилен начин на однесување кај Јудејците.</span>
        </span>
        <span class="stih">
            <sup class="stih_broj" id="g3s7">7</sup>
            <span class="stih_tekst">Тие ги озборуваа поради разликата во богопочитувањето, во исхраната и во јазикот; велејќи дека тие не дозволуваат заедничка трпеза ни со царот, ни со големците, дека се завидливи и големи непријатели на државата; на тој начин ширеа хули против јудејскиот народ со цел да му напакостат.</span>
        </span>
        <span class="stih">
            <sup class="stih_broj" id="g3s8">8</sup>
            <span class="stih_tekst">Елините, пак, кои живееја во истиот град и не беа виделе никаква навреда во нив, гледајќи ја ненадејната бркотница околу тие луѓе и метежот што неочекувано се создаде, не беа доволно силни да им помогнат, затоа што и тие живееја под истиот тирански режим, ги утешуваа, негодуваа и се надеваа дека, сепак, состојбата ќе се измени,</span>
        </span>
        <span class="stih">
            <sup class="stih_broj" id="g3s9">9</sup>
            <span class="stih_tekst">зашто не можеше да се занемари една таква заедница, која воопшто не направила некакво зло.</span>
        </span>
        <span class="stih">
            <sup class="stih_broj" id="g3s10">10</sup>
            <span class="stih_tekst">Меѓутоа, некои од нивните соседи, пријатели на оние што тргуваа со нив, примајќи скришум некои од нив, им ветуваа дека ќе им помогнат и ќе направат сѐ што е можно за да ги заштитат.</span>
        </span>
        <span class="stih">
            <sup class="stih_broj" id="g3s11">11</sup>
            <span class="stih_tekst">А тој, возгордеан од своите привремени успеси, без да мисли на силата на Величествениот Бог, немаше намера да ја измени својата замисла; против нив напиша вакво писмо:</span>
        </span>
        <span class="stih">
            <sup class="stih_broj" id="g3s12">12</sup>
            <span class="stih_tekst">„Царот Птоломеј Филопатор испраќа поздрав до сите жители, воени старешини и војници во Египет и им посакува добро здравје.</span>
        </span>
        <span class="stih">
            <sup class="stih_broj" id="g3s13">13</sup>
            <span class="stih_tekst">Јас сум здрав и работите ми одат успешно.</span>
        </span>
        <span class="stih">
            <sup class="stih_broj" id="g3s14">14</sup>
            <span class="stih_tekst">По нашиот поход во Азија, како што знаете и вие самите, беше донесена одлука согласно на планот и со помош од боговите, да се приклучат кон нас сојузниците во битката,</span>
        </span>
        <span class="stih">
            <sup class="stih_broj" id="g3s15">15</sup>
            <span class="stih_tekst">и сметавме дека нема да управуваме над народите кои живеат во КелеСирија и Феникија со силата на копјето, туку дека ќе ги негуваме во благост, постапувајќи со нив добро.</span>
        </span>
        <span class="stih">
            <sup class="stih_broj" id="g3s16">16</sup>
            <span class="stih_tekst">Раздавајќи по градовите богати дарови за храмовите, отидовме и во Ерусалим за да му укажеме почит на светилиштето на тие никаквеци, кои никогаш не се ослободени од својата безумност.</span>
        </span>
        <span class="stih">
            <sup class="stih_broj" id="g3s17">17</sup>
            <span class="stih_tekst">А тие, откако нѐ пречекаа со зборови драговолно, а всушност подмолно, кога сакавме да влеземе во храмот и да му оддадеме почит со соодветни и најдобри дарови,</span>
        </span>
        <span class="stih">
            <sup class="stih_broj" id="g3s18">18</sup>
            <span class="stih_tekst">тие, исполнети со својата поранешна горделивост, ни забранија да влеземе, иако не ги присиливме, поради љубовта што ја имаме спрема сите луѓе.</span>
        </span>
        <span class="stih">
            <sup class="stih_broj" id="g3s19">19</sup>
            <span class="stih_tekst">Откако отворено го покажаа своето непријателство против нас, тие единствени од сите народи упорно им се противставуваат на царевите и на своите добротвори, не сакаат да извршуваат ништо од она што е справедливо.</span>
        </span>
        <span class="stih">
            <sup class="stih_broj" id="g3s20">20</sup>
            <span class="stih_tekst">А ние, однесувајќи се трпеливо спрема нивната безумност, и тогаш, кога се враќавме од победа и во самиот Египет, со љубов ги примавме сите народи и со нив се однесуваме како што е потребно.</span>
        </span>
        <span class="stih">
            <sup class="stih_broj" id="g3s21">21</sup>
            <span class="stih_tekst">Меѓутоа, кога изјавуваме дека не сакаме да си спомнуваме за она што ни го направија нивните сонародници, одлучивме да направиме коренита промена спрема нив затоа што ни помагаа во војната, затоа што веќе одамна им се доверени многу важни работи, сакаме дури да ги удостоиме со правото да имаат граѓанство на Александрија и да ги направиме учесници во нашите редовни религиозни обреди.</span>
        </span>
        <span class="stih">
            <sup class="stih_broj" id="g3s22">22</sup>
            <span class="stih_tekst">А тие го сфатија тоа како нешто што е против нив, што е својствено на нивната лоша природа: да го отфрлат доброто и да тежнеат кон злото,</span>
        </span>
        <span class="stih">
            <sup class="stih_broj" id="g3s23">23</sup>
            <span class="stih_tekst">па така, не само што го презреа непроценливото право на граѓанство, туку гласно или прикриено се гнасат од оние малкумина, што искрено се расположени спрема нас, надевајќи се поради нивниот неуреден живот дека ние ќе го повлечеме набргу нашето решение.</span>
        </span>
        <span class="stih">
            <sup class="stih_broj" id="g3s24">24</sup>
            <span class="stih_tekst">Затоа, откако се уверивме од искуство дека тие имаат против нас непријателски планови, и како што предвидувавме, ако некогаш против нас се дигне некое востание, ние ќе ги имаме против нас и тие нечесни луѓе, како наши опасни непријатели и предавници.</span>
        </span>
        <span class="stih">
            <sup class="stih_broj" id="g3s25">25</sup>
            <span class="stih_tekst">Затоа заповедаме: штом го добиете ова писмо, веднаш со наредба и со сила да ги ставите овие луѓе во тешки окови, заедно со нивните жени и деца, и отсекаде да ги праќате кај нас за да извршиме над нив смртна казна, казна безмилосна и срамна, достојна за тие пакосни луѓе.</span>
        </span>
        <span class="stih">
            <sup class="stih_broj" id="g3s26">26</sup>
            <span class="stih_tekst">Ако тие веднаш бидат казнети, нашите државни работи во иднина ќе тргнат кон совршен успех и најдобар поредок.</span>
        </span>
        <span class="stih">
            <sup class="stih_broj" id="g3s27">27</sup>
            <span class="stih_tekst">Ако некој сокрие некого од Јудејците, било старец, дете, па дури и пеленаче, тој ќе биде погубен со целиот дом на најжесток начин.</span>
        </span>
        <span class="stih">
            <sup class="stih_broj" id="g3s28">28</sup>
            <span class="stih_tekst">А оној што ќе открие некого од нив, тој ќе го добие имотот на виновникот и уште две илјади драхми од царската каса, ќе добие слобода и чест.</span>
        </span>
        <span class="stih">
            <sup class="stih_broj" id="g3s29">29</sup>
            <span class="stih_tekst">Секое место, каде што ќе биде најден сокриен Јудеец, треба да биде опустошено и изгорено, така што тоа место за вечни времиња нема да му биде потребно на ниедно смртно суштество.”</span>
        </span>
        <span class="stih">
            <sup class="stih_broj" id="g3s30">30</sup>
            <span class="stih_tekst">Ете, ваква беше смислата на напишаното писмо.</span>
        </span>
    </p>
    <p class="glava">
        <h4 class="podnaslov">Жалоста и страдањата на Јудејците во Египет</h4>
        <span class="stih">
            <span class="glava_broj" id="g4">4</span>
            <span class="stih_tekst">Секаде, каде што ќе пристигнеше оваа царска заповед, незнабошците приредуваа народни гозби со радосни извици и на таков начин вкоренетата омраза смело се покажуваше.</span>
        </span>
        <span class="stih">
            <sup class="stih_broj" id="g4s2">2</sup>
            <span class="stih_tekst">Меѓу Јудејците започна неутешна тага, горко плачење и лелекање; насекаде се слушаа воздишките на оние што ја оплакуваа ненадејно најавената страшна смртна казна; тоа ги плашеше нивните срца.</span>
        </span>
        <span class="stih">
            <sup class="stih_broj" id="g4s3">3</sup>
            <span class="stih_tekst">Која област, кој град или кое село, кои патишта не се исполнија со нивниот плач и писок?</span>
        </span>
        <span class="stih">
            <sup class="stih_broj" id="g4s4">4</sup>
            <span class="stih_tekst">Властите од секој град без чувство на жал и со жестокост ги испраќаа заедно; гледајќи ја таа грозна слика, дури некои и од непријателите го оплакуваа нивното прогонување и размислуваа за превртливоста на животот.</span>
        </span>
        <span class="stih">
            <sup class="stih_broj" id="g4s5">5</sup>
            <span class="stih_tekst">Водеа групи старци, престарени, покриени со бели коси, подгрбавени и со треперливи нозе и, според, барањето за насилно прогонство, ги принудуваа без срам да чекорат побрзо.</span>
        </span>
        <span class="stih">
            <sup class="stih_broj" id="g4s6">6</sup>
            <span class="stih_tekst">Девојки, тукушто склучиле брак и влегле во брачната одаја, место да се радуваат, се вдадоа во плач и своите, со масла намирисани коси ги посипуваа со пепел; ги водеа без превез и место да пеат свадбени песни, тие го прифаќаа општиот лелек, бидејќи туѓинците ги измачуваа страшно;</span>
        </span>
        <span class="stih">
            <sup class="stih_broj" id="g4s7">7</sup>
            <span class="stih_tekst">ги влечкаа јавно и насила, врзани со вериги и ги фрлаа во кораби.</span>
        </span>
        <span class="stih">
            <sup class="stih_broj" id="g4s8">8</sup>
            <span class="stih_tekst">И нивните млади сопрузи, место со венци на глава, беа врзани со јажиња околу вратот, во цветот на својата младост; место свадбена гозба и младински наслади, свадбените денови ги минаа во плач, зашто под нозете свои го гледаа пеколот отворен.</span>
        </span>
        <span class="stih">
            <sup class="stih_broj" id="g4s9">9</sup>
            <span class="stih_tekst">Ги водеа како ѕверови, оковани во железни вериги: едни беа приковани за седиштата на корабите, а други – на нозете имаа тешки окови.</span>
        </span>
        <span class="stih">
            <sup class="stih_broj" id="g4s10">10</sup>
            <span class="stih_tekst">Освен тоа, тие беа во внатрешноста на бродовите, одделени од светлината, од сите страни заобиколени со темнина – за сето време додека пловеа; со нив се однесуваа како со најлоши злосторници.</span>
        </span>
        <span class="stih">
            <sup class="stih_broj" id="g4s11">11</sup>
            <span class="stih_tekst">Кога ги доведоа до едно место, наречено Схедија, а според царската заповед, пловењето беше завршено, тогаш беше наредено да бидат оставени пред градот, на хиподромот, кој беше многу широк и доста погоден за јавна поруга пред сите што влегуваа во градот и кои излегуваа оттаму. Но немаа никакво општење со војската, а немаа ни достоен покрив над главите.</span>
        </span>
        <span class="stih">
            <sup class="stih_broj" id="g4s12">12</sup>
            <span class="stih_tekst">Кога сето тоа беше направено, и кога царот разбра дека нивни сонародници често излегуваат тајно од градот за да ја оплакуваат тешката мака на своите сограѓани,</span>
        </span>
        <span class="stih">
            <sup class="stih_broj" id="g4s13">13</sup>
            <span class="stih_tekst">тој се разгневи многу и нареди и тие да бидат не помалку казнети од другите.</span>
        </span>
        <span class="stih">
            <sup class="stih_broj" id="g4s14">14</sup>
            <span class="stih_tekst">Тој нареди да ги пребројат сите по име, не за да им пресуди тешка робија, туку најнапред да ги подложи на тешки измачувања, а најпосле сите да ги погуби во еден ден.</span>
        </span>
        <span class="stih">
            <sup class="stih_broj" id="g4s15">15</sup>
            <span class="stih_tekst">И макар што пописот се вршеше со голема брзина и до крајна ревност, од изгревот до залезот на сонцето, сепак не можеа потполно да го завршат ни за четириесет дена.</span>
        </span>
        <span class="stih">
            <sup class="stih_broj" id="g4s16">16</sup>
            <span class="stih_tekst">А царот непрестајно и прекумерно се предаваше на задоволства, приредуваше гозби пред сите идоли, а со умот свој далеку од вистината, со својата нечиста уста ги славословеше оние што беа глуви и што не можеа да говорат или да помогнат, а за Великиот Бог зборуваше она што не е прилично.</span>
        </span>
        <span class="stih">
            <sup class="stih_broj" id="g4s17">17</sup>
            <span class="stih_tekst">Откако измина тоа време, писарите го известија царот дека не се во состојба да ги пребројат Јудејците поради нивното големо множество;</span>
        </span>
        <span class="stih">
            <sup class="stih_broj" id="g4s18">18</sup>
            <span class="stih_tekst">освен тоа, уште поголем е бројот на оние што сѐ уште се во областите, по домовите и распрснати во разни места, така што пребројувањето не можат да го направат дури и сите египетски власти.</span>
        </span>
        <span class="stih">
            <sup class="stih_broj" id="g4s19">19</sup>
            <span class="stih_tekst">А кога царот им се закануваше уште построго, претпоставувајќи дека се поткупени со подароци и дека вешто ја избегнуваат казната, тогаш стана потребно да го убедат уште посилно;</span>
        </span>
        <span class="stih">
            <sup class="stih_broj" id="g4s20">20</sup>
            <span class="stih_tekst">тие му докажаа дека немаат доволно хартија и трски за пишување.</span>
        </span>
        <span class="stih">
            <sup class="stih_broj" id="g4s21">21</sup>
            <span class="stih_tekst">Тоа беше всушност дејствување на непобедливата Божја промисла, која им помагаше на Јудејците.</span>
        </span>
    </p>
    <p class="glava">
        <h4 class="podnaslov">Јудејците викаат кон Господ и Господ ја послуша нивната молитва</h4>
        <span class="stih">
            <span class="glava_broj" id="g5">5</span>
            <span class="stih_tekst">Тогаш царот, исполнет со силен гнев и бескрајна омраза, го повика Ермон, кој беше одговорен за слоновите,</span>
        </span>
        <span class="stih">
            <sup class="stih_broj" id="g5s2">2</sup>
            <span class="stih_tekst">му нареди идниот ден да ги нахранат сите слонови, на број петстотини, со темјан и да ги напојат со што е можно повеќе чисто вино, па кога ќе се разбеснат од изобилното пиење, да ги изведат пред Јудејците осудени на смрт.</span>
        </span>
        <span class="stih">
            <sup class="stih_broj" id="g5s3">3</sup>
            <span class="stih_tekst">Отакако ја предаде својата наредба, тој отиде на гозба, а посебно ги покани оние негови пријатели, и воени началници, што им беа непријатели на Јудејците.</span>
        </span>
        <span class="stih">
            <sup class="stih_broj" id="g5s4">4</sup>
            <span class="stih_tekst">А Ермон, чуварот на слоновите, непрекинато ги извршуваше наредбите.</span>
        </span>
        <span class="stih">
            <sup class="stih_broj" id="g5s5">5</sup>
            <span class="stih_tekst">Служителите назначени да ги надгледуваат Јудејците, отидоа од вечерата, за да им ги врзат рацете на несреќниците, и подготвија постојана стража во текот на ноќта, убедени дека сиот тој народ ќе ја искуси сопствената гибел.</span>
        </span>
        <span class="stih">
            <sup class="stih_broj" id="g5s6">6</sup>
            <span class="stih_tekst">Јудејците, кои на незнабошците им се чинеа лишени од секаква заштита,</span>
        </span>
        <span class="stih">
            <sup class="stih_broj" id="g5s7">7</sup>
            <span class="stih_tekst">бидејќи од сите страни беа притиснати со тешка неволја, викаа кон Сесилниот Господ, Кој има сила над секоја власт, кон својот милосрден Бог и Отец, Му се обраќаа сите со непрестан плач и солзи, Му се молеа</span>
        </span>
        <span class="stih">
            <sup class="stih_broj" id="g5s8">8</sup>
            <span class="stih_tekst">да ја одврати од нив безбожничката замисла и со Своето големо јавување да ги спаси од приготвената за нив смрт.</span>
        </span>
        <span class="stih">
            <sup class="stih_broj" id="g5s9">9</sup>
            <span class="stih_tekst">Нивната искрена молитва се издигна до небото.</span>
        </span>
        <span class="stih">
            <sup class="stih_broj" id="g5s10">10</sup>
            <span class="stih_tekst">Ермон ги опи нескротливите слонови, откако им даде изобилно и темјан и вино, а наредниот ден појде во дворецот за да го извести за тоа царот.</span>
        </span>
        <span class="stih">
            <sup class="stih_broj" id="g5s11">11</sup>
            <span class="stih_tekst">Но Бог му беше подарил на царот длабок сон, тој добар дар што им го испраќа Тој дење и ноќе на сите, на кои Тој сака.</span>
        </span>
        <span class="stih">
            <sup class="stih_broj" id="g5s12">12</sup>
            <span class="stih_tekst">По Божјо дејство, потонал во длабок и сладок сон и заборави за преземеното беззаконие, и наполно беше осуетен во својата неизменлива намера.</span>
        </span>
        <span class="stih">
            <sup class="stih_broj" id="g5s13">13</sup>
            <span class="stih_tekst">А Јудејците, откако го одбегнаа назначениот час, Го прославуваа својот свет Бог и одново Му се помолија благиот и мирољубив Бог да им ја покаже на горделивите незнабошци Својата семоќна десница.</span>
        </span>
        <span class="stih">
            <sup class="stih_broj" id="g5s14">14</sup>
            <span class="stih_tekst">И бидејќи веќе беше изминала една половина од десеттиот час, оној што имаше задача да ги кани гостите, откако виде дека поканетите се веќе собрани, влезе да го разбуди царот.</span>
        </span>
        <span class="stih">
            <sup class="stih_broj" id="g5s15">15</sup>
            <span class="stih_tekst">Го разбуди со голема мака и го извести дека времето за гозбата изминало и го извести за сѐ што му беше порачал.</span>
        </span>
        <span class="stih">
            <sup class="stih_broj" id="g5s16">16</sup>
            <span class="stih_tekst">Царот помисли, па отиде на трпезата, почна да пие и на оние што беа поканети на гозбата им рече да седнат спроти него.</span>
        </span>
        <span class="stih">
            <sup class="stih_broj" id="g5s17">17</sup>
            <span class="stih_tekst">Кога направија како што им рече, тој им пожела да си поминат на гозбата во полна веселба.</span>
        </span>
        <span class="stih">
            <sup class="stih_broj" id="g5s18">18</sup>
            <span class="stih_tekst">Додека говореше долго на трпезата, царот го повика Ермон, строго и налутено го праша – поради која причина Јудејците се оставени да преживеат уште еден ден.</span>
        </span>
        <span class="stih">
            <sup class="stih_broj" id="g5s19">19</sup>
            <span class="stih_tekst">Ермон му одговори дека уште преку ноќта ја извршил неговата заповед, а и пријателите на царот го потврдија тоа.</span>
        </span>
        <span class="stih">
            <sup class="stih_broj" id="g5s20">20</sup>
            <span class="stih_tekst">Тогаш царот, поради жестокост уште полут и од самиот Фаларис, рече дека Јудејците за тоа треба да му благодарат на неговиот денешен сон. А на Ермон му рече: „А ти, пак, неизоставно подготви ги слоновите за уништување на непослушните Јудејци.”</span>
        </span>
        <span class="stih">
            <sup class="stih_broj" id="g5s21">21</sup>
            <span class="stih_tekst">Кога царот го рече тоа, сите присутни со задоволство и со радост му го изразија своето одобрување, па се разотидоа секој во својот дом.</span>
        </span>
        <span class="stih">
            <sup class="stih_broj" id="g5s22">22</sup>
            <span class="stih_tekst">Ноќта беше употребена не толку за сон, колку за измислување секакви поруги над наречените престапници.</span>
        </span>
        <span class="stih">
            <sup class="stih_broj" id="g5s23">23</sup>
            <span class="stih_tekst">Утредента, рано наутро, токму кога петлите почнаа да пеат, Ермон ги изведе слоновите и почна да ги раздразнува во широкиот двор.</span>
        </span>
        <span class="stih">
            <sup class="stih_broj" id="g5s24">24</sup>
            <span class="stih_tekst">Во градот многу народ се беше собрал и со нетрпение чекаше да се раздени.</span>
        </span>
        <span class="stih">
            <sup class="stih_broj" id="g5s25">25</sup>
            <span class="stih_tekst">Јудејците, на нивното последно издивнување, бидејќи времето брзо одминуваше, непрекинато се молеа со многу солзи и жални песни; Му се молеа на Великиот Бог пак да им испрати брза помош.</span>
        </span>
        <span class="stih">
            <sup class="stih_broj" id="g5s26">26</sup>
            <span class="stih_tekst">Сончевите зраци уште не се беа распрснале, а царот уште ги пречекуваше своите пријатели, кога пред него се појави Ермон и ги покани да излезат, известувајќи дека сѐ е подготвено според царската заповед.</span>
        </span>
        <span class="stih">
            <sup class="stih_broj" id="g5s27">27</sup>
            <span class="stih_tekst">Откако го дослуша, тој како да се збрка од необичниот предлог за излегување, зашто сѐ беше наполно заборавил, па праша: „Каква е таа работа што ја извршил со таква брзина?”</span>
        </span>
        <span class="stih">
            <sup class="stih_broj" id="g5s28">28</sup>
            <span class="stih_tekst">Тоа пак беше дело на Бога, Кој владее над сѐ, Кој му даде заборав за сѐ што беше намислил пред тоа.</span>
        </span>
        <span class="stih">
            <sup class="stih_broj" id="g5s29">29</sup>
            <span class="stih_tekst">Ермон и сите пријатели му објаснија, велејќи: „Царе, слоновите и војската се приготвени по твоја строга заповед.”</span>
        </span>
        <span class="stih">
            <sup class="stih_broj" id="g5s30">30</sup>
            <span class="stih_tekst">А тој се исполни со голем гнев од тие зборови, бидејќи по Божја промисла беше заборавил сѐ што беше намислил, – па со пламнати очи, заплашувачки рече:</span>
        </span>
        <span class="stih">
            <sup class="stih_broj" id="g5s31">31</sup>
            <span class="stih_tekst">„Да имаше ти родители или деца, тие ќе им послужеа како изобилна храна на дивите ѕверови, место невините Јудејци, кои спрема мене и спрема моите дедовци имале целосна и постојана верност.</span>
        </span>
        <span class="stih">
            <sup class="stih_broj" id="g5s32">32</sup>
            <span class="stih_tekst">Ако не беше мојата приврзаност спрема тебе уште од нашето заедничко детство и ако не беа твоите заслуги, место тие – ти ќе беше погубен.”</span>
        </span>
        <span class="stih">
            <sup class="stih_broj" id="g5s33">33</sup>
            <span class="stih_tekst">Така Ермон прими неочекувана и ужасна закана, така што сосема се измени и во поглед и во лице;</span>
        </span>
        <span class="stih">
            <sup class="stih_broj" id="g5s34">34</sup>
            <span class="stih_tekst">тогаш сите пријатели на царот излегоа нерасположени, а сите што беа насобрани, ги пуштија да се разотидат.</span>
        </span>
        <span class="stih">
            <sup class="stih_broj" id="g5s35">35</sup>
            <span class="stih_tekst">Кога слушнаа Јудејците за благонаклоноста на царот спрема нив, тие Го прославија Бога, Царот над царевите за помошта што ја примија од него.</span>
        </span>
        <span class="stih">
            <sup class="stih_broj" id="g5s36">36</sup>
            <span class="stih_tekst">По овие одлуки царот пак приреди гозба и ги канеше сите да се веселат.</span>
        </span>
        <span class="stih">
            <sup class="stih_broj" id="g5s37">37</sup>
            <span class="stih_tekst">Па, кога го повикаа Ермон, му рече налутено: „Колку пати треба да ти заповедам, непослушнику, за една и иста работа?</span>
        </span>
        <span class="stih">
            <sup class="stih_broj" id="g5s38">38</sup>
            <span class="stih_tekst">Подготви ги слоновите утре за погубување на Јудејците?”</span>
        </span>
        <span class="stih">
            <sup class="stih_broj" id="g5s39">39</sup>
            <span class="stih_tekst">Тогаш неговите службеници, кои седеа заедно со него на трпезата, вчудовидувајќи се на неговите непостојани мисли, рекоа:</span>
        </span>
        <span class="stih">
            <sup class="stih_broj" id="g5s40">40</sup>
            <span class="stih_tekst">„До кога, царе ќе нѐ искушуваш како да сме безумни? Еве, по трети пат заповедаш да се истребат Јудејците, а штом ќе дојде до извршување на твојата заповед, ти ја поништуваш.</span>
        </span>
        <span class="stih">
            <sup class="stih_broj" id="g5s41">41</sup>
            <span class="stih_tekst">Затоа и градот се наоѓа во голема бркотница од чекање; исполнет е со луѓе што чекаат, а има опасност и да биде ограбен.”</span>
        </span>
        <span class="stih">
            <sup class="stih_broj" id="g5s42">42</sup>
            <span class="stih_tekst">Потоа царот, сосема сличен на Фалариса, исполнет со безумство, сметајќи дека душевните промени што се случиле со него, во полза на Јудејците не значат ништо, потврди со најбезбожничка клетва и нареди Јудејците да бидат испратени во пеколот, осакатени од нозете и стапките на ѕверовите,</span>
        </span>
        <span class="stih">
            <sup class="stih_broj" id="g5s43">43</sup>
            <span class="stih_tekst">а потоа да се преземе поход против Јудеја, и што побргу да биде опустошена со оган и меч и нивниот храм, недостапен за нас, мислеше тој, да биде изгорен со оган и да се направи засекогаш пуст за сите што сакаат да принесуваат жртви.</span>
        </span>
        <span class="stih">
            <sup class="stih_broj" id="g5s44">44</sup>
            <span class="stih_tekst">Тогаш пријателите и неговите службеници, многу израдувани, се разотидоа со доверба и во најпогодните места во градот поставија војска за стража.</span>
        </span>
        <span class="stih">
            <sup class="stih_broj" id="g5s45">45</sup>
            <span class="stih_tekst">А чуварот на слоновите, откако ги доведе ѕверовите, така да се каже, во збеснета состојба поради убавото вино, приготвено со темјан, а ги вооружи со страшни орудија,</span>
        </span>
        <span class="stih">
            <sup class="stih_broj" id="g5s46">46</sup>
            <span class="stih_tekst">утредента рано, кога безбројни редови се беа упатиле надвор од градот кон коњското тркалиште, дојде во дворецот и му напомна на царот што треба да се прави.</span>
        </span>
        <span class="stih">
            <sup class="stih_broj" id="g5s47">47</sup>
            <span class="stih_tekst">А царот, исполнет со голем гнев, излезе со безбожна замисла пред целиот поход на ѕверовите, зашто, воден од своето ожесточено срце, сакаше да ја види со своите сопствени очи жалната и грозна пропаст на тие, претходно споменати луѓе.</span>
        </span>
        <span class="stih">
            <sup class="stih_broj" id="g5s48">48</sup>
            <span class="stih_tekst">Кога Јудејците ја видоа прашината што се креваше од слоновите, од вооружената војска која одеше по нив, како и од множеството народ, кога ги слушнаа силните извици,</span>
        </span>
        <span class="stih">
            <sup class="stih_broj" id="g5s49">49</sup>
            <span class="stih_tekst">помислија дека дошол последниот час од нивниот живот и крајот на нивното најмачно чекање. Извикаа со плач и лелек, се целиваа еден со друг, се прегрнуваа со роднините, се фрлаа на врат – татковците на синовите и мајките на ќерките; други, пак, држеа во своите раце новородени младенчиња, кои го цицаа последното млеко.</span>
        </span>
        <span class="stih">
            <sup class="stih_broj" id="g5s50">50</sup>
            <span class="stih_tekst">Но, знаејќи за помошта, што претходно ја примија од небото, еднодушно паѓаа ничкум, ги тргнуваа дечињата од своите гради,</span>
        </span>
        <span class="stih">
            <sup class="stih_broj" id="g5s51">51</sup>
            <span class="stih_tekst">извикуваа високо кон Оној, Кој има власт над секоја власт, Му се молеа да ги помилува и да им ја испрати својата помош ним, што се веќе пред вратите на пеколот.</span>
        </span>
    </p>
    <p class="glava">
        <h4 class="podnaslov">Молитва на старецот Елеазар заедно со другите старци</h4>
        <span class="stih">
            <span class="glava_broj" id="g6">6</span>
            <span class="stih_tekst">Меѓутоа, некојси Елеазар, човек почитуван и познат меѓу свештениците, а веќе на поодминати години и во животот свој прославен со секакви доблести, ги повика страците што беа околу него да се обраќаат кон светиот Бог. Тој се молеше вака:</span>
        </span>
        <span class="stih">
            <sup class="stih_broj" id="g6s2">2</sup>
            <span class="stih_tekst">„Свети Царе, највозвишен Боже Седржителе, Ти Кој управуваш милостиво со секое создание, Отец наш,</span>
        </span>
        <span class="stih">
            <sup class="stih_broj" id="g6s3">3</sup>
            <span class="stih_tekst">Оче наш, погледни милостиво кон семето на Авраам, кон децата на осветениот Јаков, кон народот на Твојот свет дел, кој е туѓинец во туѓа земја и кој неправедно се погубува.</span>
        </span>
        <span class="stih">
            <sup class="stih_broj" id="g6s4">4</sup>
            <span class="stih_tekst">Ти го погуби фараонот, некогашниот владетел на Египет, кој имаше множество бојни коли и се креваше со голема дрскост и со горди зборови; Ти го погуби заедно со неговата горда војска и го удави во морето, а на израилскиот род му покажа светла милост.</span>
        </span>
        <span class="stih">
            <sup class="stih_broj" id="g6s5">5</sup>
            <span class="stih_tekst">Ти го собори жестокиот асирски цар Сенахирим, кој попусто се фалеше со своите безбројни војски, што со својот меч ја покори целата земја и се дигна против Твојот свет град, со горделивост и дрски хули, кога Ти јавно им ја беше покажал силата Своја на многу народи.</span>
        </span>
        <span class="stih">
            <sup class="stih_broj" id="g6s6">6</sup>
            <span class="stih_tekst">Ти ги запази трите момчиња во Вавилон, кои доброволно му ги предадоа своите животи на огнот, за да не им служат на лажните идоли, Ти ја запази и нивната коса неповредена, оросувајќи ја разгорената фурна, а пламенот од фурната го сврте кон непријателите.</span>
        </span>
        <span class="stih">
            <sup class="stih_broj" id="g6s7">7</sup>
            <span class="stih_tekst">Ти го изведе на светлина Даниил неповреден, кој поради завист и клевети беше фрлен во јама, за да биде раскинат од лавови;</span>
        </span>
        <span class="stih">
            <sup class="stih_broj" id="g6s8">8</sup>
            <span class="stih_tekst">Ти, Оче наш, и Јона, кој се мачеше безнадежно во утробата на китот, што живее во морските длабочини, го покажа неповреден пред сите негови блиски.</span>
        </span>
        <span class="stih">
            <sup class="stih_broj" id="g6s9">9</sup>
            <span class="stih_tekst">И сега, Ти, Кој се одмаздуваш за навреди и Кој ги закрилуваш сите, покажи им се скоро на оние од родот на Израил, навредувани од одвратните безбожни назнабошци.</span>
        </span>
        <span class="stih">
            <sup class="stih_broj" id="g6s10">10</sup>
            <span class="stih_tekst">А, ако, пак, нашиот живот, по нашето преселување, се наполни со беззаконија, тогаш, откако ќе нѐ избавиш од рацете на нашите непријатели, тогаш, Господи, умртви нѐ со смрт, која ќе биде според Твојата волја.</span>
        </span>
        <span class="stih">
            <sup class="stih_broj" id="g6s11">11</sup>
            <span class="stih_tekst">Не допуштај празноверците да ги прославуваат нивните мртви идоли затоа што загинале Твоите сакани чеда, велејќи: Нивниот Бог не ги избави!</span>
        </span>
        <span class="stih">
            <sup class="stih_broj" id="g6s12">12</sup>
            <span class="stih_tekst">Ти, единствен Вечен, Кој ја имаш сета сила и секаква власт, погледај милостиво на нас; смилувај се на нас кои поради безумното насилство на беззакониците сме лишувани од животот како злосторници.</span>
        </span>
        <span class="stih">
            <sup class="stih_broj" id="g6s13">13</sup>
            <span class="stih_tekst">Преславни, Ти имаш сила да го спасиш потомството на Јаков; нека се уплашат незнабошците од Твојата непобедлива сила.</span>
        </span>
        <span class="stih">
            <sup class="stih_broj" id="g6s14">14</sup>
            <span class="stih_tekst">Со солзи те моли целото множество деца и нивните родители:</span>
        </span>
        <span class="stih">
            <sup class="stih_broj" id="g6s15">15</sup>
            <span class="stih_tekst">„Нека видат сите незнабошци дека си со нас; Господи, нека видат дека не си го свртел Твоето лице од нас, направи така како што си рекол дека ни во земјата на нивните непријатели нема да ги презреш.”</span>
        </span>
        <span class="stih">
            <sup class="stih_broj" id="g6s16">16</sup>
            <span class="stih_tekst">Штом ја заврши Елеазар молитвата, тогаш пристигнаа до тркалиштето и царот со ѕверовите и сета страшна негова војска.</span>
        </span>
        <span class="stih">
            <sup class="stih_broj" id="g6s17">17</sup>
            <span class="stih_tekst">Кога го видоа тоа, Јудејците издигнаа пискот до небото, така што нивните гласови се огласија и во блиските долини; сета војска беше опфатена со силно сочувство.</span>
        </span>
        <span class="stih">
            <sup class="stih_broj" id="g6s18">18</sup>
            <span class="stih_tekst">Тогаш многуславниот Седржител и вистинскиот Бог го покажа Своето лице и ја отвори небесната врата, од каде што слегнаа два светли и страшни ангели; нив ги видоа сите, освен Јудејците.</span>
        </span>
        <span class="stih">
            <sup class="stih_broj" id="g6s19">19</sup>
            <span class="stih_tekst">Тие застанаа наспроти војската, ја исполнија сета војска со немир и страв и сите војници ги врзаа со неподвижни вериги.</span>
        </span>
        <span class="stih">
            <sup class="stih_broj" id="g6s20">20</sup>
            <span class="stih_tekst">Дури и царот трепереше од страв и ја заборави својата гневна храброст.</span>
        </span>
        <span class="stih">
            <sup class="stih_broj" id="g6s21">21</sup>
            <span class="stih_tekst">Тогаш слоновите се свртеа против вооружените војници, кои ги придружуваа, ги газеа и ги убиваа.</span>
        </span>
        <span class="stih">
            <sup class="stih_broj" id="g6s22">22</sup>
            <span class="stih_tekst">Гневот на царот се претвори во жалост и солзи поради она што беше наумил да го направи.</span>
        </span>
        <span class="stih">
            <sup class="stih_broj" id="g6s23">23</sup>
            <span class="stih_tekst">Кога го слушна пискотот на Јудејците и кога ги виде сите наведнати, готови да бидат погубени, заплака и гневно им се закануваше на своите пријатели, велејќи:</span>
        </span>
        <span class="stih">
            <sup class="stih_broj" id="g6s24">24</sup>
            <span class="stih_tekst">„Вие ја злоупотребивте власта, а по жестокост ги надминавте и тираните; се обидувате и мене да ме лишите и од власт и од живот, тајно замислувате нешто што е некорисно за царството.</span>
        </span>
        <span class="stih">
            <sup class="stih_broj" id="g6s25">25</sup>
            <span class="stih_tekst">Тие што верно ги чуваа тврдините на нашата земја, кој ги собра безумно тука, оддалечувајќи ги од нивните домови?</span>
        </span>
        <span class="stih">
            <sup class="stih_broj" id="g6s26">26</sup>
            <span class="stih_tekst">Овие, кои уште од старо време ги надминуваа сите народи со својата верност спрема нас во сѐ, а честопати претрпуваа и најтешки измачувања; кој е тој што ги изложи на вакво понижување и на таков срам?</span>
        </span>
        <span class="stih">
            <sup class="stih_broj" id="g6s27">27</sup>
            <span class="stih_tekst">Разврзете, одврзете ги неправедните вериги, пуштете ги со мир по нивните домови, молејќи ги да ви простат за тоа што сте им го направиле;</span>
        </span>
        <span class="stih">
            <sup class="stih_broj" id="g6s28">28</sup>
            <span class="stih_tekst">ослободете ги синовите на небесниот Седржител, нивниот Бог, Кој уште од времето на нашите дедовци и досега постојано му давал благосостојба и слава на нашето царство.”</span>
        </span>
        <span class="stih">
            <sup class="stih_broj" id="g6s29">29</sup>
            <span class="stih_tekst">Ете, токму ова го рече царот. Во истиот час одврзаните луѓе, откако се избавија од смрт, Го прославија својот свет Спасител, Бог.</span>
        </span>
        <span class="stih">
            <sup class="stih_broj" id="g6s30">30</sup>
            <span class="stih_tekst">Потоа царот се врати во градот и го повика началникот на државната каса и му нареди во тек на седум дена на Јудејците да им се дава вино и сѐ друго што е потребно за гозба и порача: на исто место каде што ја чекаа својата смрт – да го празнуваат со полна веселба своето спасение.</span>
        </span>
        <span class="stih">
            <sup class="stih_broj" id="g6s31">31</sup>
            <span class="stih_tekst">Тогаш тие, кои пред тоа беа изложени на поруга и скоро до самата смрт, или поточно кои слегуваа до портите на адот, место страшна и горчлива смрт, приредија гозба во чест на своето спасение; местото што беше одредено за нивната смрт и нивни гробови, стана гозбена трпеза.</span>
        </span>
        <span class="stih">
            <sup class="stih_broj" id="g6s32">32</sup>
            <span class="stih_tekst">Ја оставија жалната и плачевната песна, почнаа да ја пеат песната на нивните татковци, прославувајќи Го Спасителот на Израил и Чудотворецот – Бог, па оставајќи ги и жалоста и плачот, образуваа хор во знак на спокојна веселба.</span>
        </span>
        <span class="stih">
            <sup class="stih_broj" id="g6s33">33</sup>
            <span class="stih_tekst">Исто така и царот, откако по тој повод приреди голема гозба, му искажуваше благодарност на небото за славното и свечено дарување на спасение.</span>
        </span>
        <span class="stih">
            <sup class="stih_broj" id="g6s34">34</sup>
            <span class="stih_tekst">А оние кои претходно имаа убедување дека Јудејците треба да бидат уништени и дека треба да станат храна за грабливите птици, и кои ги пребројуваа со радост, сега, обземени од срам, заофкаа и нивната жестока грубост згасна во срам.</span>
        </span>
        <span class="stih">
            <sup class="stih_broj" id="g6s35">35</sup>
            <span class="stih_tekst">Јудејците, пак, како што претходно рековме, го составија својот хор и празнуваа со радосни славословија и пеење псалми.</span>
        </span>
        <span class="stih">
            <sup class="stih_broj" id="g6s36">36</sup>
            <span class="stih_tekst">Дури беа донеле општа наредба: во секое нивно населено место од поколение во поколение со радост да бидат празнувани овие денови, не за пиење и прејадување, туку за спомен на тоа како Бог им подари спасение.</span>
        </span>
        <span class="stih">
            <sup class="stih_broj" id="g6s37">37</sup>
            <span class="stih_tekst">Потоа појдоа кај царот и го замолија да ги пушти по нивните домови.</span>
        </span>
        <span class="stih">
            <sup class="stih_broj" id="g6s38">38</sup>
            <span class="stih_tekst">Нивното пребројување се правеше од дваесеттиот ден на месецот пахон до четвртиот ден на месецот епиф – во текот на четиресет дена; беше определено нивното убивање да се изврши од петтиот до седмиот ден на месецот епиф,</span>
        </span>
        <span class="stih">
            <sup class="stih_broj" id="g6s39">39</sup>
            <span class="stih_tekst">во три дни, во кои Господарот ја покажа славно Својата милост спрема сите нив и ги запази неповредени.</span>
        </span>
        <span class="stih">
            <sup class="stih_broj" id="g6s40">40</sup>
            <span class="stih_tekst">Празнуваа четиринаесет дена, снабдувани со сѐ од царот, па тогаш му поднесоа молба да им дозволи да се вратат во своите места.</span>
        </span>
        <span class="stih">
            <sup class="stih_broj" id="g6s41">41</sup>
            <span class="stih_tekst">А царот, откако се согласи, великодушно им го напиша ова писмо до градските началници, со свој потпис – во нивна корист.</span>
        </span>
    </p>
    <p class="glava">
        <h4 class="podnaslov">Писмото на царот Птоломеј Филопатор до египетските началници</h4>
        <span class="stih">
            <span class="glava_broj" id="g7">7</span>
            <span class="stih_tekst">„Царот Птоломеј Филопатор до сите египетски началници и сите службени лица – бидете весели и здрави!</span>
        </span>
        <span class="stih">
            <sup class="stih_broj" id="g7s2">2</sup>
            <span class="stih_tekst">Здрави сме и ние и нашите деца, зашто Великиот Бог ни помогна во работите според нашата желба.</span>
        </span>
        <span class="stih">
            <sup class="stih_broj" id="g7s3">3</sup>
            <span class="stih_tekst">Некои од нашите пријатели, поради својата лоша замисла, често ни говореа и не уверуваа да ги собереме сите Јудејци, кои се наоѓаат во нашето царство и да ги подложиме на различни маки како предавници,</span>
        </span>
        <span class="stih">
            <sup class="stih_broj" id="g7s4">4</sup>
            <span class="stih_tekst">додавајќи дека сѐ дури не го направиме тоа, работите во нашето царство нема да се средат поради омразата, која тие ја имаат спрема сите народи.</span>
        </span>
        <span class="stih">
            <sup class="stih_broj" id="g7s5">5</sup>
            <span class="stih_tekst">Тие ги доведоа насилно во окови како робови, поточно како клеветници, и, без какво и да е иследување, се обидоа да ги погубат, па измислија свирепости пострашни дури и од оние на скитските обичаи.</span>
        </span>
        <span class="stih">
            <sup class="stih_broj" id="g7s6">6</sup>
            <span class="stih_tekst">Ние ова го забранивме строго и според добриот однос што го имаме кон сите луѓе, веднаш им подаривме живот, па откако се уверивме дека небесниот Бог е сигурната закрила на Јудејците и оти секогаш ги заштитува, како татко што ги заштитува своите синови,</span>
        </span>
        <span class="stih">
            <sup class="stih_broj" id="g7s7">7</sup>
            <span class="stih_tekst">а бидејќи знаеме дека и тие и нивните дедовци ни го сакаат доброто и нам и на нашите дедовци, сосема справедливо ги ослободивме од секакво обвинение,</span>
        </span>
        <span class="stih">
            <sup class="stih_broj" id="g7s8">8</sup>
            <span class="stih_tekst">па им одобривме на сите да се вратат по своите домови, така што никој и никаде да не ги навредува за ова што стана без никаква вина од нивна страна.</span>
        </span>
        <span class="stih">
            <sup class="stih_broj" id="g7s9">9</sup>
            <span class="stih_tekst">Знајте дека, ако преземеме против нив нешто лошо или со нешто ги навредиме, ќе имаме против себеси не човек, туку Севишниот Бог како одмаздник на нашите дела секогаш и во сѐ. Бидете здрави!”</span>
        </span>
        <span class="stih">
            <sup class="stih_broj" id="g7s10">10</sup>
            <span class="stih_tekst">Откако го добија ова писмо, Јудејците не брзаа веднаш да си појдат, туку му се обратија на царот со молба: оние од јудејскиот народ, кои самоволно Го оставија Светиот Бог и Божјиот закон – да ја добијат заслужената казна,</span>
        </span>
        <span class="stih">
            <sup class="stih_broj" id="g7s11">11</sup>
            <span class="stih_tekst">додавајќи дека тие што заради својот стомак ги напуштиле Божјите заповеди, никогаш нема да имаат добри чувства ни спрема царската управа.</span>
        </span>
        <span class="stih">
            <sup class="stih_broj" id="g7s12">12</sup>
            <span class="stih_tekst">Царот виде оти тие се застапуваат за вистината, па им даде одобрение и полномошно, за да можат во секое место од неговото царство да ги истребат без никаква пречка сите што го погазиле Божјиот закон, без да бараат посебна дозвола за тоа или царски надзор.</span>
        </span>
        <span class="stih">
            <sup class="stih_broj" id="g7s13">13</sup>
            <span class="stih_tekst">Тогаш, откако му заблагодарија на царот, како што беше потребно, свештенството и сето народно мнозинство запеаја алилуја – и појдоа.</span>
        </span>
        <span class="stih">
            <sup class="stih_broj" id="g7s14">14</sup>
            <span class="stih_tekst">Секого од своите сонародници, што се беше осквернил, а кого го среќаваа по патот, го казнуваа и убиваа како пример за другите.</span>
        </span>
        <span class="stih">
            <sup class="stih_broj" id="g7s15">15</sup>
            <span class="stih_tekst">Во тој ден убија повеќе од триста мажи и празнуваа весело, убивајќи ги отстапниците.</span>
        </span>
        <span class="stih">
            <sup class="stih_broj" id="g7s16">16</sup>
            <span class="stih_tekst">А оние, што Му останаа на Бога верни до смрт и добија палма на радост од спасението, појдоа од градот, овенчани со секакви миризливи цветови со веселба и восклици, со благодарност и милозвучни песни, благодарејќи Му на Бога на своите татковци, на вечниот Спасител на Израил.</span>
        </span>
        <span class="stih">
            <sup class="stih_broj" id="g7s17">17</sup>
            <span class="stih_tekst">Кога дојдоа во Птолемаида, наречена според својството на местото Родофор, таму, по општа согласност, чекаа кораби седум дена.</span>
        </span>
        <span class="stih">
            <sup class="stih_broj" id="g7s18">18</sup>
            <span class="stih_tekst">Таму приредија гозба поради своето спасение, зашто царот ги беше снабдил со сѐ што им беше потребно додека пристигнат во своите домови.</span>
        </span>
        <span class="stih">
            <sup class="stih_broj" id="g7s19">19</sup>
            <span class="stih_tekst">Бидејќи таму пристигнаа во мир, со голема благодарност, тие и тука решија весело да ги празнуваат сите дни колку што ќе престојуваат.</span>
        </span>
        <span class="stih">
            <sup class="stih_broj" id="g7s20">20</sup>
            <span class="stih_tekst">Откако ги осветија тие дни и се заветуваа со поставување столб врз местото на гозбата, појдоа понатаму по копно, по море и по река – секој кон својот дом – здрави, слободни и полни со радост, заштитени со царската заповед.</span>
        </span>
        <span class="stih">
            <sup class="stih_broj" id="g7s21">21</sup>
            <span class="stih_tekst">Тогаш придобија поголема сила и слава отколку пред тоа и станаа страшни за своите непријатели и никој не го ограничуваше нивниот начин на живеење;</span>
        </span>
        <span class="stih">
            <sup class="stih_broj" id="g7s22">22</sup>
            <span class="stih_tekst">Сите го добија по опис она што беше нивно, така што сите што имаа нешто кај себеси – им го враќаа со најголем страв, зашто великиот Бог им беше направил големи добрини за нивно спасение.</span>
        </span>
        <span class="stih">
            <sup class="stih_broj" id="g7s23">23</sup>
            <span class="stih_tekst">Нека е благословен Спасителот на Израил во сите времиња! Амин.</span>
        </span>
    </p>
</body>

</html>
